# For Loop - Lab
Programming Basics with Python SoftUni July 2022


########################################
01. Числа до 1000, завършващи на 7
Напишете програма, която отпечатва числата в диапазона от 1 до 1000, които завършват на 7.

Вход
- няма

Изход
- на всеки ред по едно число

########################################
   
02. Елемент, равен на сумата на останалите
Да се напише програма, която чете n-на брой цели числа, въведени от потребителя,и проверява дали сред тях съществува число, което е равно на сумата на всички останали. 

Вход 
От конзолата се чете 1 ред:
- От първия ред на входа се въвежда броят числа n.
	От следващите n реда:
	- въвежда се по едно цяло число

Изход
- Ако има такъв елемент печата "Yes" и на нов ред "Sum = "  + неговата стойност
- Ако няма такъв елемент печата "No" и на нов ред "Diff = " + разликата между най-големия елемент и сумата на останалите (по абсолютна стойност)

########################################

03. Хистограма
Дадени са n цели числа в интервала [1…1000]. От тях някакъв процент p1 са под 200, друг процент p2 са от 200 до 399, друг процент p3 са от 400 до 599, друг процент p4 са от 600 до 799 и останалите p5 процента са от 800 нагоре. Да се напише програма, която изчислява и отпечатва процентите p1, p2, p3, p4 и p5.
Пример: имаме n = 20 числа: 53, 7, 56, 180, 450, 920, 12, 7, 150, 250, 680, 2, 600, 200, 800, 799, 199, 46, 128, 65. Получаваме следното разпределение и визуализация:

Диапазон		Числа в диапазона			Брой числа		Процент
< 200			53, 7, 56, 180, 12, 7, 		12				p1 = 12 / 20 * 100 = 60.00%
				150, 2, 199, 46, 128, 65	
200 … 399		250, 200					2				p2 = 2 / 20 * 100 = 10.00%
400 … 599		450							1				p3 = 1 / 20 * 100 = 5.00%
600 … 799		680, 600, 799				3				p4 = 3 / 20 * 100 = 15.00%
≥ 800			920, 800					2				p5 = 2 / 20 * 100 = 10.00%

Вход 
От конзолата се чете 1 ред:
- На първия ред от входа стои цялото число n (1 ≤ n ≤ 1000) – брой числа
	На следващите n реда:
	- стои по едно цяло число в интервала [1…1000] – числата върху които да бъде изчислена хистограмата

Изход
- 5 реда, всеки от които съдържа число между 0% и 100%, с точност две цифри след десетичната точка, например 25.00%, 66.67%, 57.14%

########################################

04. Умната Лили 
Лили вече е на N години. За всеки свой рожден ден тя получава подарък. 
- За нечетните рождени дни (1, 3, 5...n) получава играчки.
- За четните рождени дни (2, 4, 6...n) получава пари. 
За втория рожден ден получава 10.00 лв, като сумата се увеличава с 10.00 лв., за всеки следващ четен рожден ден (2 -> 10, 4 -> 20, 6 -> 30...и т.н.). През годините Лили тайно е спестявала парите. Братът на Лили, в годините, които тя получава пари, взима по 1.00 лев от тях. Лили продала играчките получени през годините, всяка за P лева и добавила сумата към спестените пари. С парите искала да си купи пералня за X лева. Напишете програма, която да пресмята, колко пари е събрала и дали ѝ стигат да си купи пералня.

Вход
Програмата прочита 3 числа, въведени от потребителя, на отделни редове:
- Възрастта на Лили - цяло число в интервала [1...77]
- Цената на пералнята - число в интервала [1.00...10 000.00]
- Единична цена на играчка - цяло число в интервала [0...40]

Изход
Да се отпечата на конзолата един ред:
- Ако парите на Лили са достатъчни:
	- "Yes! {N}" - където N е остатъка пари след покупката
- Ако парите не са достатъчни:
	- "No! {М}" - където M е сумата, която не достига
Числата N и M трябва да за форматирани до вторият знак след десетичната запетая.

########################################

05. Заплата
Шеф на компания забелязва че все повече служители прекарват  време в сайтове, които ги разсейват.  
За да предотврати това, той въвежда изненадващи проверки на отворените табове на браузъра на служителите си. 
Според отворения сайт в таба се налагат следните глоби:
- "Facebook" -> 150 лв.
- "Instagram" -> 100 лв.
- "Reddit" -> 50 лв.

Вход
От конзолата се четат два реда:
- Брой отворени табове в браузъра n - цяло число в интервала [1...10]
- Заплата - число в интервала [500...1500]
	- След това n – на брой пъти се чете име на уебсайт – текст
	
Изход
- Ако по време на проверката заплатата стане по-малка или равна на 0 лева, на конзолата се изписва 
	- "You have lost your salary." и програмата приключва. 
- В противен случай след проверката на конзолата се изписва остатъкът от заплатата (да се изпише като цяло число).

########################################

06.	Оскари
Поканени сте от академията да напишете софтуер, който да пресмята точките за актьор/актриса. Академията ще ви даде първоначални точки за актьора. След това всеки оценяващ ще дава своята оценка. Точките, които актьора получава се формират от: дължината на името на оценяващия умножено по точките, които дава делено на две. 
Ако резултатът в някой момент надхвърли 1250.5 програмата трябва да прекъсне и да се отпечата, че дадения актьор е получил номинация.

Вход
- Име на актьора - текст
- Точки от академията - реално число в интервала [2.0... 450.5]
- Брой оценяващи n - цяло число в интервала[1… 20]
	На следващите n-на брой реда:
	- Име на оценяващия - текст
	- Точки от оценяващия - реално число в интервала [1.0... 50.0]
	
Изход
Да се отпечата на конзолата един ред:
- Ако точките са над 1250.5:
	- "Congratulations, {име на актьора} got a nominee for leading role with {точки}!"
- Ако точките не са достатъчни:
	- "Sorry, {име на актьора} you need {нужни точки} more!"
Резултатът да се форматирана до първата цифра след десетичния знак!

########################################

07.	Трекинг мания
Катерачи от цяла България се събират на групи и набелязват следващите върхове за изкачване. Според размера на групата, катерачите ще изкачват различни върхове.
- Група до 5 човека – изкачват Мусала
- Група от 6 до 12 човека – изкачват Монблан
- Група от 13 до 25 човека – изкачват Килиманджаро
- Група от 26 до 40 човека –  изкачват К2
- Група от 41 или повече човека – изкачват Еверест
Да се напише програма, която изчислява процента на катерачите изкачващи всеки връх.

Вход
От конзолата се четат поредица от числа, всяко на отделен ред:
- На първия ред – броя на групите от катерачи – цяло число в интервала [1...1000]
- За всяка една група на отделен ред – броя на хората в групата – цяло число в интервала [1...1000]

Изход
Да се отпечатат на конзолата 5 реда, всеки от които съдържа процент между 0.00% и 100.00% с точност до втората цифра след десетичната запетая.
- Първи ред - процентът изкачващи Мусала
- Втори ред – процентът изкачващи Монблан
- Трети ред – процентът изкачващи Килиманджаро
- Четвърти ред – процентът изкачващи К2
- Пети ред – процентът изкачващи Еверест

########################################

08. Световна ранглиста по тенис
Григор Димитров е тенисист, чиято следваща цел е изкачването в световната ранглиста по тенис за мъже. 
През годината Гришо участва в определен брой турнири, като за всеки турнир получава точки, които зависят от позицията, на която е завършил в турнира. Има три варианта за завършване на турнир:
- W - ако е победител получава 2000 точки
- F - ако е финалист получава 1200 точки
- SF - ако е полуфиналист получава 720 точки
Напишете програма, която изчислява колко ще са точките на Григор след изиграване на всички турнири, като знаете с колко точки стартира сезона. Също изчислете колко точки средно печели от всички изиграни турнири и колко процента от турнирите е спечелил. 

Вход
От конзолата първо се четат два реда:
- Брой турнири, в които е участвал – цяло число в интервала [1…20] 
- Начален брой точки в ранглистата - цяло число в интервала [1...4000]
	За всеки турнир се прочита отделен ред:
	- Достигнат етап от турнира – текст – "W", "F" или "SF"

Изход
Отпечатват се три реда в следния формат:
- "Final points: {брой точки след изиграните турнири}"
- "Average points: {средно колко точки печели за турнир}"
- "{процент спечелени турнири}%"
Средните точки да бъдат закръглени към най-близкото цяло число надолу, а процентът да се форматира до втората цифра след десетичния знак.