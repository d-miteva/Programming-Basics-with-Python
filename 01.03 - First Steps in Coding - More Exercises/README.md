# First Steps in Coding - More Exercises
Programming Basics with Python SoftUni July 2022

########################################

01 . Лице на трапец
Напишете програма, която чете от конзолата три дробни числа b1, b2 и h и пресмята лицето на трапец с основи b1 и b2 и височина h. Формулата за лице на трапец е (b1 + b2) * h / 2.
На фигурата по-долу е показан трапец със страни 8 и 13 и височина 7. Той има лице (8 + 13) * 7 / 2 = 73.5.
Отговорът трябва да е форматиран до втората цифра след десетичния знак.

Вход
От конзолата се четат 3 реда:
- основа b1
- основа b2
- височина h

Изход
- лицето на трапеца, отговорът трябва да е форматиран до втората цифра след десетичния знак

########################################

02. Лице на триъгълник
Напишете програма, която чете от конзолата страна и височина на триъгълник и пресмята неговото лице. Използвайте формулата за лице на триъгълник: area = a * h / 2. Форматирате изхода до втория знак след десетичната запетая.

Вход
От конзолата се четат 2 реда:
- основа а
- височина h

Изход
- лицето на триъгълника, отговорът трябва да е форматиран до втората цифра след десетичния знак

########################################

03. Конзолен конвертор: от градуси °C към градуси °F
Напишете програма, която чете градуси по скалата на Целзий (°C) и ги преобразува до градуси по скалата на Фаренхайт (°F). Потърсете в Интернет подходяща формула, с която да извършите изчисленията. Форматирате изхода до втория знак след десетичната запетая. 

Вход
От конзолата се чете 1 ред:
- градуси по скалата на Целзий

Изход
- градуси по скалата на Фаренхайт, форматирани до втория знак

########################################

04. Зеленчукова борса
Градинар продавал реколтата от градината си на зеленчуковата борса. Продава зеленчуци за N лева на килограм и плодове за M лева за килограм. Напишете програма, която да пресмята приходите от реколтата в евро ( ако приемем, че едно евро е равно на 1.94лв).

Вход
От конзолата се четат 4 числа, по едно на ред:
- Първи ред – Цена за килограм зеленчуци – реално число[0.00… 1000.00]
- Втори ред – Цена за килограм плодове – реално число[0.00… 1000.00]
- Трети ред – Общо килограми на зеленчуците – цяло число[0… 1000]
- Четвърти ред – Общо килограми на плодовете – цяло число[0… 1000]

Изход
Да се отпечата на конзолата едно число: 
- приходите от всички плодове и зеленчуци в евро. Резултата да се форматира до втория знак след десетичния разделител.

########################################

05. Учебна зала има правоъгълен размер w на h метра, без колони във вътрешността си. Залата е разделена на две части – лява и дясна, с коридор приблизително по средата. В лявата и в дясната част има редици с бюра. В задната част на залата има голяма входна врата. В предната част на залата има катедра с подиум за преподавателя. Едно работно място заема 70 на 120 cm (маса с размер 70 на 40 cm + място за стол и преминаване с размер 70 на 80 cm). Коридорът е широк поне 100 cm. Изчислено е, че заради входната врата (която е с отвор 160 cm) се губи точно 1 работно място, а заради катедрата (която е с размер 160 на 120 cm) се губят точно 2 работни места. Напишете програма, която въвежда размери на учебната зала и изчислява броя работни места в нея при описаното разположение.

Вход
От конзолата се четат 2 числа, по едно на ред: 
- w (дължина в метри) 
- h (широчина в метри)

Ограничения
3 ≤ h ≤ w ≤ 100

Изход
Да се отпечата на конзолата едно цяло число: 
- броят места в учебната зала.

########################################

06. Рибна борса
Георги ще има гости вечерта и решава да ги нагости с паламуд, сафрид и миди. Затова отива на рибната борса, за да си купи по няколко килограма. Oт конзолата се въвеждат цените в лева на скумрията и цацата. Също количеството на паламуд, сафрид и миди в килограми. Колко пари ще са му необходими, за да плати сметката си, ако цените на борсата са:
- Паламуд – 60% по-скъп от скумрията
- Сафрид – 80% по-скъп от цацата
- Миди – 7.50 лв. за килограм

Вход
От конзолата се четат 5 числа:
- Първи ред – цена на скумрията на килограм. Реално число в интервала [0.00…40.00]
- Втори ред – цена на цацата на килограм. Реално число в интервала [0.00…30.00]
- Трети ред – килограма паламуд. Реално число в интервала [0.00…50.00]
- Четвърти ред – килограма сафрид. Реално число в интервала [0.00… 70.00]
- Пети ред – килограма миди. Цяло число в интервала [0 ... 100]

Изход
Да се отпечата на конзолата едно число с плаваща запетая: 
- колко пари ще са нужни на Георги, за да си плати сметката. Числото трябва да е форматирано до вторият знак след десетичната запетая (1.2457 -> 1.25).

########################################

07. Боядисване на къща
Напишете програма, която да пресмята колко литра боя е нужна за боядисването на къщa. Като за стените се използва зелена боя, а за покрива – червена. Разхода на зелената боя е 1 литър за 3.4 м2, а на червената – 1 литър за 4.3 м2.
Стените имат следните размери:
- Предната и задната стена са квадрати със страна „x“
	- на предната стена има правоъгълна врата с широчина 1.2м и височина 2м
- Страничните стени са правоъгълници със страни „x“ и „y“
	- и на двете странични стени има по един квадратен прозорец със страна 1.5м
Покривът има следните размери:
- Два правоъгълника със страни „x“ и „y“
- Два равностранни триъгълника със страна „x“ и височина „h“
Трябва да пресметнете площта на всички страни и площта на покрива, за да
намерите колко литра от всяка боя ще са нужни.

Вход
От конзолата се четат 3 реда:
- x – височината на къщата – реално число в интервала [2...100]
- y – дължината на страничната стена – реално число в интервала [2...100]
- h – височината на триъгълната стена на прокрива – реално число в интервала [2...100]

Изход
Да се отпечатат на конзолата две числа всяко на нов ред:
- Литрите зелена боя
- Литритe червена боя
Форматирани до вторият знак след десетичната запетая.

########################################

08. Периметър и лице на кръг
Напишете програма, която чете от конзолата число r и пресмята и отпечатва лицето и периметъра на кръг / окръжност с радиус r, като форматирате изхода в следния вид: "<calculated area>" 
"<calculated parameter>". Форматирайте изходните данни до втория знак след десетичната запетая.

Вход
От конзолата се чете 1 ред:
- радиус

Изход
Да се отпечатат на конзолата две числа всяко на нов ред:
- "<calculated area>" 
- "<calculated parameter>"
Форматирани до вторият знак след десетичната запетая.

########################################

09. Прогноза за времето
Напишете програма, която познава дали е топло или студено навън. От конзолата се чете един ред – текст, който подсказва какво е времето. При въвеждане на "sunny" трябва да се отпечата "It's warm outside!". Във всички останали случаи трябва да се отпечата "It's cold outside!". 

Вход
От конзолата се чете 1 ред:
- текст с информация какво е времето

Изход
- при вход "sunny" да се отпечата "It's warm outside!"
- във всички други случаи "It's cold outside!"

########################################

10. Прогноза за времето – част 2
Напишете програма, която при въведени градуси (реално число) принтира какво е времето, като имате предвид следната таблица:

Градуси				Време
26.00 - 35.00		Hot
20.1 - 25.9			Warm
15.00 - 20.00		Mild
12.00 - 14.9		Cool
5.00 - 11.9			Cold

Вход
От конзолата се чете 1 ред:
- градуси

Изход
- Ако се въведат градуси, различни от посочените в таблицата, да се отпечата "unknown".

 



