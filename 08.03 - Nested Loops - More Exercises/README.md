# Nested Loops - More Exercises
Programming Basics with Python SoftUni July 2022

########################################

01. Уникални PIN кодове
Да се напише програма, която генерира трицифрени PIN кодове, като цифрите на всеки PIN код са в определен интервал. За да бъде валиден един PIN код той трябва да отговаря на следните условия:
- Първата и третата цифра трябва да бъдат четни.
- Втората цифра трябва да бъде просто число в диапазона [2...7].

Вход
От конзолата се четат 3 реда:
- Горната граница на първото число - цяло число в диапазона [1...9]
- Горната граница на второто число - цяло число в диапазона [1...9]
- Горната граница на третото число - цяло число в диапазона [1...9]

Изход
- Да се отпечатат на конзолата всички валидни трицифрени PIN кодове, чиито цифри отговарят на съответните интервали.

########################################
   
02. Комбинации от букви
Напишете програма, която да принтира на конзолата всички комбинации от 3 букви в зададен интервал, като се пропускат комбинациите съдържащи зададена от конзолата буква. Накрая трябва да се изпринтира броят на отпечатаните комбинации.

Вход
Входът се чете от конзолата и съдържа точно 3 реда:
- Малка буква от английската азбука за начало на интервала – от ‘a’ до ‚z’.
- Малка буква от английската азбука за край на интервала  – от първата буква до ‚z’.
- Малка буква от английската азбука – от ‘a’ до ‚z’ – като комбинациите съдържащи тази буквата се пропускат.
	
Изход
- Да се отпечатат на един ред всички комбинации отговарящи на условието плюс броят им разделени с интервал.

########################################

03. Щастливи числа
Да се напише програма, която прочита едно цяло число N и генерира всички възможни "щастливи" и различни 4-цифрени числа(всяка цифра от числото е в интервала [1...9]). 
Числото трябва да отговаря на следните условия: 
Щастливо число е 4-цифрено число, на което сбора от първите две цифри е равен на сбора от последните две. Числото N трябва да се дели без остатък от сбора на първите две цифри на "щастливото" число.

Вход
- Входът се чете от конзолата и се състои от едно цяло число в интервала [2...10000]
 [1...1000]
	
Изход
- На конзолата трябва да се отпечатат всички "щастливи" и различни 4-цифрени числа, разделени с интервал

########################################

04. Номер
Поздравления, поради вашите задълбочени знания в сферата на програмирането МВР реши да наеме точно вас за създаването на новата им система за генериране на специални автомобилни номера. Всеки един специален автомобилен номер се състой от четири числа. Условията, които разграничават специалните от обикновените номера са следните: 
- Ако номерът започва с четна цифра, то той трябва да завършва на нечетна цифра и обратното – ако започва с нечетна,  завършва на четна
- Първата цифра от номера е по-голяма от последната
- Сумата от втората и третата цифра трябва да е четно число
Входа се състой от две числа - начало и край на интервал, между които трябва да се генерира всяко едно число от номера.

Вход
- Първи ред - едноцифрено число - началото на интервала – цяло число в интервала [1…9]
- Втори ред - едноцифрено число - края на интервала – цяло число в интервала [1…9]
	
Изход
- На конзолата трябва да се отпечатат всички специални номера, разделени с интервал.

########################################

05. Предизвикай Сватбата
Провокирани от сватбата си, Михаела и Иван решават да предоставят нова услуга на клиенти на ресторанта си, а именно вечеря за запознанства - "Предизвикай Сватбата". Напишете програма, която отпечатва всички възможни срещи на клиентите на ресторанта. При настаняване всеки мъж и всяка жена получават талончета с поредни номера стартирайки от 1. Ако бъдат заети всички маси, програмата трябва да приключи. Всяка маса има две места.

Вход
От конзолата се четат точно 3 числа, всяко на отделен ред:
- Броя клиенти мъже - цяло число в интервала [1...100]
- Броя клиенти жени - цяло число в интервала [1...100]
- Максималният брой маси - цяло число в интервала [1...100]
	
Изход
На конзолата се принтират на един ред, разделени с интервал всички срещи в следният формат:
- ({№ клиент} <-> {№ клиент}) ({№ клиент} <-> {№ клиент}) ...

########################################

06.	Сватбени места
Младоженците искат да направят списък кой на кое място ще седи на сватбената церемония. Местата са разделени на различни сектори. Секторите са главните латински букви като започват от A. Във всеки сектор има определен брой редове. От конзолата се чете броят на редовете в първия сектор (A), като във всеки следващ сектор редовете се увеличават с 1. На всеки ред има определен брой места - тяхната номерация е представена с малките латински букви. Броя на местата на нечетните редове се прочита от конзолата, а на четните редове местата са с 2 повече.

Вход
От конзолата се четaт 3 реда:
- Последния сектор от секторите - символ (B-Z)
- Броят на редовете в първия сектор - цяло число (1-100)
- Броят на местата на нечетен ред - цяло число (1-24)
	
Изход
Да се отпечата на конзолата всяко място на отделен ред по следния формат:
- {сектор}{ред}{място}
Накрая трябва да отпечата броя на всички места.

########################################

07.	Генератор за сигурни пароли
Ани се страхува от това, да не й бъде хакнат някой от профилите в социалните мрежи, затова решава да направи генератор за пароли, които да бъдат достатъчно сигурни. Вашата задача е да й помогнете да напише програма, която ще генерира тези пароли, разделени една от друга от знака "|".
Да се напише програма, която генерира серия от символи като в шаблона:
	ABxyBA 
като при всяко генериране на нов код, стойностите на символите се увеличават с 1. Ако A надхвърли 55, се връща на 35. Ако B надхвърли 96, се връща на 64.

Ограничения:
- A е символ с ASCII стойност в диапазона [35… 55]
- B е символ с ASCII стойност в диапазона [64 … 96]
- x e цяло число в диапазона [1… a] 
- y e цяло число в диапазона [1… b] 

Вход
От конзолата се чете 1 ред:
- На първия ред a – цяло число в интервала [1 … 1000]
- На втория ред b – цяло число в интервала [1 … 1000]
- На третия ред максимален брой генерирани пароли – цяло число в интервала [1 … 1000000]
	
Изход
Да се отпечата на конзолата:
- Генерираният код. Ако броят на комбинациите е по-голям от максималния на кода, да се отпечата до подадената стойност, в противен случай да се отпечата до текущия брой на комбинациите.

########################################

08. Отключване на тайната врата
В града има тайна врата, за която всички знаят, но никой не е успявал да я отключи и да види какво има зад нея. За да бъде отключена трябва да се въведе трицифрен код.
Напишете програма, която генерира комбинации спрямо въведени числа – предположения от потребителя. От конзолата се въвеждат три цифри. Тези цифри ще бъдат горната граница, до която ние искаме да получим всички трицифрени числа, на които всяка една цифра отговаря на следните условия:
- Цифрата на единиците и цифрата на стотиците трябва да бъде четна
- Цифрата на десетиците да бъде просто число в диапазона (2...7).
Това ще са възможните комбинации според въведените предположения от потребителя, с които ще може евентуално да се отключи вратата.

Вход
От конзолата се четат 3 реда:
- Горната граница на стотиците - цяло число в диапазона (1-9)
- Горната граница на десетиците - цяло число в диапазона (1-9)
- Горната граница на единиците - цяло число в диапазона (1-9)

Изход
- Да се отпечатат на конзолата всички трицифрени числа, за които всяка една част отговаря на условията по-горе.

########################################

09. Сума от две числа
Напишете програма която проверява всички възможни комбинации от двойка числа в интервала от две дадени числа. На изхода се отпечатва, коя поред е комбинацията чиито сбор от числата е равен на дадено магическо число. Ако няма нито една комбинация отговаряща на условието се печата съобщение, че не е намерено.

Вход
Входът се чете от конзолата и се състои от три реда:
- Първи ред – начало на интервала – цяло число в интервала [1...999]
- Втори ред – край на интервала – цяло число в интервала [по-голямо от първото число...1000]
- Трети ред – магическото число – цяло число в интервала [1...10000]

Изход
На конзолата трябва да се отпечата един ред, според резултата:
- Ако е намерена комбинация чиито сбор на числата е равен на магическото число
	- "Combination N:{пореден номер} ({първото число} + {второ число} = {магическото число})"
- Ако не е намерена комбинация отговаряща на условието
	- "{броят на всички комбинации} combinations - neither equals {магическото число}"

########################################

10. Банкноти и монети
Имаме банкноти и монети по 1лв., по 2лв. и по 5лв. Да се напише програма, която прочита въведените от потребителя брой банкноти и монети и сума, и извежда на екран всички възможни начини по които сумата може да се изплати с наличните банкноти. 

Вход
Входът се чете от конзолата и съдържа точно 4 реда:
- Брой монети по 1лв. - цяло положително число; 
- Брой монети по 2лв. - цяло положително число;
- Брой банкноти по 5лв. - цяло положително число;
- Сума - цяло положително число в интервала [1…1000];

Изход
Да се отпечатат на конзолата всички комбинации от дадените номинали, образуващи сумата, форматирани по следния начин:
- "{бр. 1лв.} * 1 lv. + {бр. 2лв.} * 2 lv. + {бр. 5лв.} * 5 lv. = {сума} lv."

########################################

11. Паркинг "Happy Cat"
Деси трябва да заведе котката си на ветеринар в клиниката "Happy Cat", но паркингът се заплаща. Напишете програма, която пресмята колко общо трябва да се плати за престоя на колата на Деси на паркинга, за да заведе котката си на ветеринар. Паркингът е различен от останалите и има разнообразен ценоразпис. За всеки четен ден и нечетен час, паркингът таксува 2.50 лева. Във всеки нечетен ден и четен час таксата е 1.25 лева, във всички останали случаи се заплаща 1 лев. Таксуването става на всеки изминал час от деня. Всеки един от изходите трябва да бъде закръглен до втория знак след десетичната запетая.

Вход
От конзолата се четат два реда:
- Брой дни – цяло число в интервала [1 … 5]
- Брой часове за всеки един от дните - цяло число в интервала [1 … 24]

Изход
Да се отпечата на конзолата:
- За всеки изминал ден, общата сума, която трябва да се плати – "Day: {индексът на деня} – {общата сума за деня} leva"
- Когато програмата приключи - "Total: {общата сума за всички дни} leva"

########################################

12. Песента на колелетата
Прапраправнукът на Сали Яшар е получил наследство - сейф с парола - четири цифри. В него е заключена тайната на пеещите каруци. Той има автосервиз и се нуждае от реклама, затова е решил да направи такава каруца. Проблема е, че паролата е скрита в следната задача:
„Парола ще получиш, ако знаеш  едно цяло число, контролна стойност  се нарича то,
почива в интервала от 4 до 144 включително, но да го откриеш може би ще е мъчително. ”
Паролата има формат: "abcd" и контролната стойност трябва да е равна на  a*b + c*d , но трябва да бъдат спазени следните условия: 
- при намирането на а и b: a < b 
- при намиране на  c и d: c > d
- a, b, c и d са числа в интервала [1 - 9]
Каруцата  има четири колела, затова паролата ще е четвърто число, което трябва да се отпечата.
В случай, че НЕ се намери такова число,  отпечатва се „No!“.

Вход
- От конзолата се чете едно цяло число (контролната стойност): M – цяло число в интервала [4 … 144];

Изход
Отпечатването на конзолата зависи от резултата:
- Ако са намерени четворки числа (аbcd), отговарящи на условието, ги отпечатваме всичките с разделител интервал: “{а}{b}{c}{d} ”
- Отпечатва се един от двата реда на нов ред:
	- Ако съществува четвърта четворка се отпечатва: „Password: {а}{b}{c}{d}“
	- Ако НЕ са намерени такива числа или няма  четвърта четворка отпечатваме: “No!”

########################################

13. Четни двойки
Напишете програма, която генерира и принтира на конзолата четирицифрени числа, в които първата и втората двойка цифри образуват двуцифрени прости числа (пример за такова число 1723). Крайната стойност до която трябва да се генерират двойките се определя от други 2 цифри, подадени като вход, които определят с колко крайната стойност е по-голяма от началната.

Вход
От конзолата се четат четири реда:
- На първия ред – началната стойност на първите първата двойка числа – цяло положително число в диапазона [10… 90]
- На втория ред – началната стойност на втората двойка числа – цяло положително число в диапазона [10… 90]
- На третия ред – разликата между началната и крайната стойност на  първата двойка числа – цяло положително число в диапазона [1… 9]
- На четвъртия ред – разликата между началната и крайната стойност на  втората двойка числа – цяло положително число в диапазона [1… 9]

Изход
- Да се отпечатат на конзолата четирицифрените числа, в които първите две и вторите две цифри са прости двуцифрени числа.

########################################

14. Генератор за пароли
Да се напише програма, която чете две цели числа n и l, въведени от потребителя, и генерира по азбучен ред всички възможни  пароли, които се състоят от следните 5 символа:
- Символ 1: цифра от 1 до n.
- Символ 2: цифра от 1 до n.
- Символ 3: малка буква измежду първите l букви на латинската азбука.
- Символ 4: малка буква измежду първите l букви на латинската азбука.
- Символ 5: цифра от 1 до n, по-голяма от първите 2 цифри.

Вход
- Входът се чете от конзолата и се състои от две цели числа n и l в интервала [1…9], по едно на ред.

Изход
- На конзолата трябва да се отпечатат всички пароли по азбучен ред, разделени с интервал.

