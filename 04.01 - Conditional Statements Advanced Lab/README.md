# Conditional Statements Advanced - Lab
Programming Basics with Python SoftUni July 2022

########################################

01. Ден от седмицата
Напишете програма, която чете цяло число, въведено от потребителя, и отпечатва ден от седмицата (на английски език), в граници [1...7] или отпечатва "Error" в случай, че въведеното число е невалидно. 

Примерен вход и изход
Вход	Изход
1		Monday
2		Tuesday
3		Wednesday
4		Thursday
5		Friday
6		Saturday
7		Sunday
-1		Error

########################################

02. Почивен или работен ден
Напишете програма която, чете ден от седмицата (текст), на английски език - въведен от потребителя.Ако денят е работен отпечатва на конзолата - "Working day", ако е почивен - "Weekend". Ако се въведе текст различен от ден от седмицата да се отпечата - "Error".

Примерен вход и изход
Вход	Изход
Monday	Working day
Sunday	Weekend
April	Error

########################################

03. Клас животно
Напишете програма, която отпечатва класа на животното според неговото име, въведено от потребителя.
- dog -> mammal
- crocodile, tortoise, snake -> reptile
- others -> unknown

Примерен вход и изход
Вход	Изход
dog		mammal
snake	reptile
cat		unknown

########################################

04. Обръщение според възраст и пол
Да се напише конзолна програма, която прочита възраст (реално число) и пол ('m' или 'f'), въведени от потребителя, и отпечатва обръщение измежду следните:
- "Mr." – мъж (пол 'm') на 16 или повече години
- "Master" – момче (пол 'm') под 16 години
- "Ms." – жена (пол 'f') на 16 или повече години
- "Miss" – момиче (пол 'f') под 16 години


Вход
От конзолата се четат 2 реда:
- възраст - реално число
- пол - m или f

Изход
- обръщение 

########################################

05. Квартално магазинче
Предприемчив българин отваря квартални магазинчета в няколко града и продава на различни цени според града:
				coffee	water	beer	sweets	peanuts
Sofia			0.50	0.80	1.20	1.45	1.60
Plovdiv			0.40	0.70	1.15	1.30	1.50
Varna			0.45	0.70	1.10	1.35	1.55
Напишете програма, която чете продукт (текст), град (текст) и количество (десетично число), въведени от потребителя, и пресмята и отпечатва колко струва съответното количество от избрания продукт в посочения град. 

Вход
От конзолата се четат 3 реда:
- Първи ред – продукт
- Втори ред – град
- Трети ред – количество в десетично число

Изход
- цена 

########################################

06. Число в интервалa
Да се напише програма, която проверява дали въведеното от потребителя число е в интервала [-100, 100] и е различно от 0 и извежда "Yes", ако отговаря на условията, или "No" ако е извън тях.

Вход
- цяло число

Изход
- "Yes" или "No"

########################################

07. Работно време
Да се напише програма, която чете час от денонощието(цяло число) и ден от седмицата(текст) - въведени от потребителя и проверява дали офисът на фирма е отворен, като работното време на офисът е от 10-18 часа, от понеделник до събота включително

Вход	
От конзолата се четат 2 реда:		
- цяло число, час от денонощието
- ден от седмицата

Изход
- "open" или "closed"

########################################

08. Билет за кино
Да се напише програма която чете ден от седмицата (текст) – въведен от потребителя и принтира на конзолата цената на билет за кино според деня от седмицата:

Monday	Tuesday	Wednesday	Thursday	Friday	Saturday	Sunday
12		12		14			14			12		16			16

Вход
- ден от седмицата

Изход
- цена на билета

########################################

09. Плод или зеленчук
Да се напише програма, която чете име на продукт, въведено от потребителя, и проверява дали е плод или зеленчук.
- Плодовете "fruit" имат следните възможни стойности:  banana, apple, kiwi, cherry, lemon и grapes;
- Зеленчуците "vegetable" имат следните възможни стойности:  tomato, cucumber, pepper и carrot;
- Всички останали са "unknown".

Вход
- име на продукт

Изход
- Да се изведе "fruit", "vegetable" или "unknown" според въведения продукт.

########################################
 
 10. Невалидно число
Дадено число е валидно, ако е в диапазона [100…200] или е 0. Да се напише програма, която чете цяло число, въведено от потребителя, и печата "invalid" ако въведеното число не е валидно. 

########################################

11. Магазин за плодове
Магазин за плодове през работните дни работи на следните цени:

плод	banana	apple	orange	grapefruit	kiwi	pineapple	grapes
цена	2.50	1.20	0.85	1.45		2.70	5.50		3.85

През събота и неделя магазинът работи на по-високи цени:
плод	banana	apple	orange	grapefruit	kiwi	pineapple	grapes
цена	2.70	1.25	0.90	1.60		3.00	5.60		4.20
Напишете програма, която чете от конзолата следните три променливи, въведени от потребителя, и пресмята цената според цените от таблиците по-горе:
-	плод  - banana / apple / orange / grapefruit / kiwi / pineapple / grapes;
-	ден от седмицата  - Monday / Tuesday / Wednesday / Thursday / Friday / Saturday / Sunday;
-	количество (реално число).
Резултатът да се отпечата закръглен с 2 цифри след десетичната точка. При невалиден ден от седмицата или невалидно име на плод да се отпечата "error". 

Вход	
От конзолата се четат 3 реда:	
- вид плод
- ден от седмицата
- количество, реално число

Изход
- крайна цена, закръглена до втория символ след десетичната запетая	

########################################

12. Търговски комисионни	
Фирма дава следните комисионни на търговците си според града, в който работят и обема на продажбите:
Град	0 ≤ s ≤ 500		500 < s ≤ 1 000		1 000 < s ≤ 10 000		s > 10 000
Sofia	5%				7%					8%						12%
Varna	4.5%			7.5%				10%						13%
Plovdiv	5.5%			8%					12%						14.5%
Напишете конзолна програма, която чете име на град (текст) и обем на продажби (реално число), въведени от потребителя, и изчислява и извежда размера на търговската комисионна според горната таблица. Резултатът да се изведе форматиран до 2 цифри след десетичната точка. При невалиден град или обем на продажбите (отрицателно число) да се отпечата "error".

Вход
От конзолата се четат 2 реда:
- град
- реално число - обем на продажбите





