# Nested Loops - Exercise
Programming Basics with Python SoftUni July 2022

########################################

01. Пирамида от числа
Напишете програма, която чете цяло число n, въведено от потребителя, и отпечатва пирамида от числа като в примерите:

Вход
- цяло число

Изход
Примерен изход с вход 15
1
2 3
4 5 6
7 8 9 10
11 12 13 14 15

########################################
   
02. Еднакви суми на четни и нечетни позиции
Напишете програма, която чете от конзолата две шестцифрени цели числа. Винаги първото въведено число ще бъде по-малко от второто. На конзолата да се отпечатат на 1, ред разделени с интервал, всички числа, които се намират между двете, прочетени от конзолата числа и отговарят на условието сумата от цифрите на четни и нечетни позиции да са равни. Ако няма числа, отговарящи на условието на конзолата не се извежда резултат. 

Вход
Входът се чете от конзолата и съдържа:
- две шестцифрени цели числа
	
Изход
- На конзолата да се отпечатат на 1, ред разделени с интервал, всички отговори

########################################

03. Суми прости и непрости числа
Напишете програма, която чете от конзолата цели числа, докато не се получи команда "stop". Да се намери сумата на всички въведени прости и сумата на всички въведени непрости числа. Тъй като по дефиниция от математиката отрицателните числа не могат да бъдат прости, ако на входа се подаде отрицателно число, да се изведе следното съобщение "Number is negative.". В този случай въведено число се игнорира и не се прибавя към нито една от двете суми, а програмата продължава своето изпълнение, очаквайки въвеждане на следващо число. 

Вход
- поредица от числа, всяко на отделен ред
	
Изход
На изхода да се отпечатат на два реда двете намерени суми в следния формат:
- "Sum of all prime numbers is: {prime numbers sum}"
- "Sum of all non prime numbers is: {nonprime numbers sum}"

########################################

04. Train the Trainers
Курсът "Train the trainers" е към края си и финалното оценяване наближава. Вашата задача е да помогнете на журито, което ще оценява презентациите, като напишете програма, в която да изчислява средната оценка от представянето на всяка една презентация от даден студент, а накрая - средния успех от всички тях.
От конзолата на първият ред се прочита броят на хората в журито n - цяло число.
След това на отделен ред се прочита името на презентацията – текст.
За всяка една презентация на нов ред се четат n - на брой оценки - реално число.
След изчисляване на средната оценка за конкретна презентация, на конзолата се печата:
 "{името на презентацията} - {средна оценка}."
След получаване на команда "Finish", на конзолата се печата "Student's final assessment is {среден успех от всички презентации}." и програмата приключва.
Всички оценки трябва да бъдат форматирани до втория знак след десетичната запетая.

Вход
- От конзолата на първият ред се прочита броят на хората в журито n - цяло число.
- След това на отделен ред се прочита името на презентацията – текст.
	- За всяка една презентация на нов ред се четат n - на брой оценки - реално число.

Изход
След изчисляване на средната оценка за конкретна презентация, на конзолата се печата:
- "{името на презентацията} - {средна оценка}."
- След получаване на команда "Finish", на конзолата се печата "Student's final assessment is {среден успех от всички презентации}." и програмата приключва.

########################################

05. Специални числа
Да се напише програма, която чете едно цяло число N, въведено от потребителя, и генерира всички възможни "специални" числа от 1111 до 9999. За да бъде “специално” едно число, то трябва да отговаря на следното условие: 
- N да се дели на всяка една от неговите цифри без остатък.
Пример: при N = 16, 2418 е специално число:
- 16 / 2 = 8 без остатък
- 16 / 4 = 4 без остатък
- 16 / 1 = 16 без остатък
- 16 / 8 = 2 без остатък

Вход
Входът се чете от конзолата:
- Входът се чете от конзолата и се състои от едно цяло число в интервала [1…600000]
	
Изход
- На конзолата трябва да се отпечатат всички “специални” числа, разделени с интервал

########################################

06.	Билети за кино
Вашата задача е да напишете програма, която да изчислява процента на билетите за всеки тип от продадените билети: студентски(student), стандартен(standard) и детски(kid), за всички прожекции. Трябва да изчислите и колко процента от залата е запълнена за всяка една прожекция.

Вход
Входът е поредица от цели числа и текст:
- На първия ред до получаване на командата "Finish" - име на филма – текст
- На втори ред – свободните места в салона за всяка прожекция – цяло число [1 … 100]
- За всеки филм, се чете по един ред до изчерпване на свободните места в залата или до получаване на командата "End":
	- Типа на закупения билет - текст ("student", "standard", "kid")

Изход
На конзолата трябва да се печатат следните редове:
- След всеки филм да се отпечата, колко процента от кино залата е пълна
	- "{името на филма} - {процент запълненост на залата}% full."
- При получаване на командата "Finish" да се отпечатат четири реда:
	- "Total tickets: {общият брой закупени билети за всички филми}"
	- "{процент на студентските билети}% student tickets."
	- "{процент на стандартните билети}% standard tickets."
	- "{процент на детските билети}% kids tickets."

########################################