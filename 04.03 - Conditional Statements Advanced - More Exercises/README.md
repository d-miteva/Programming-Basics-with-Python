# Conditional Statements Advanced - More Exercises
Programming Basics with Python SoftUni July 2022

########################################

01. Билети за мач
Когато пуснали билетите за Евро 2016, група запалянковци решили да си закупят. Билетите имат две категории с различни цени:
- IP – 499.99 лева.
- Normal – 249.99 лева.
Запалянковците имат определен бюджет, а броят на хората в групата определя какъв процент от бюджета трябва да се задели за транспоОт 1 до 4 – 75% от бюджета.
- От 5 до 9 – 60% от бюджета.
- От 10 до 24 – 50% от бюджета.
- От 25 до 49 – 40% от бюджета.
- 50 или повече – 25% от бюджета.
Напишете програма, която да пресмята дали с останалите пари от бюджета могат да си купят билети за избраната категория. И колко пари ще им останат или ще са им нужни.

Вход
Входът се чете от конзолата и съдържа точно 3 реда:
- На първия ред е бюджетът – реално число в интервала [1 000.00 ... 1 000 000.00]
- На втория ред е категорията – "VIP" или "Normal"
- На третия ред е броят на хората в групата – цяло число в интервала [1 ... 200]

Изход
Да се отпечата на конзолата един ред:
- Ако бюджетът е достатъчен:
	- "Yes! You have {останалите пари на групата} leva left."
- Ако бюджетът НЕ Е достатъчен:
	- "Not enough money! You need {сумата, която не достига} leva."
Сумите трябва да са форматирани с точност до два знака след десетичната запетая.
вода в повече} liters."

########################################

02. Вело състезание
Предстои Вело състезание за благотворителност в което участниците са разпределени в младша("juniors") и старша("seniors") група. Парите се набавят от таксата за участие на велосипедистите. Според възрастовата група и вида на трасето на което ще се провежда състезанието, таксата е различна.

Група			trail	cross-country	downhill	road
juniors			5.50	8				12.25		20
seniors			7		9.50			13.75		21.50

Ако в "cross-country" състезанието се съберат 50 или повече участника(общо младши и старши), таксата  намалява с 25%. Организаторите отделят 5% процента от събраната сума за разходи.

Вход
От конзолата се четат 2 числа и един стринг, всяко на отделен ред:
- Първият ред – броят младши велосипедисти. Цяло число в интервала [1…100]
- Вторият ред – броят старши велосипедисти. Цяло число в интервала [1… 100]
- Третият ред – вид трасе – "trail", "cross-country", "downhill" или "road"

Изход
Да се отпечата на конзолата едно число:
- "{дарената сума}" - форматирана с точност до 2 знака след десетичната запетая.

########################################

03. Магазин за цветя
Магазин за цветя предлага 3 вида цветя: хризантеми, рози и лалета. Цените зависят от сезона.

Сезон				Хризантеми		Рози			Лалета
Пролет / Лято		2.00 лв./бр.	4.10 лв./бр.	2.50 лв./бр.
Есен / Зима			3.75 лв./бр.	4.50 лв./бр.	4.15 лв./бр.

В празнични дни цените на всички цветя се увеличават с 15%. Предлагат се следните отстъпки:
- За закупени повече от 7 лалета през пролетта – 5% от цената на целият букет.
- За закупени 10 или повече рози през зимата – 10% от цената на целият букет.
- За закупени повече от 20 цветя общо през всички сезони – 20% от цената на целият букет.
Отстъпките се правят по така написания ред и могат да се наслагват! Всички отстъпки важат след оскъпяването за празничен ден!
Цената за аранжиране на букета винаги е 2лв. Напишете програма, която изчислява цената за един букет.

Вход
Входът се чете от конзолата и съдържа точно 5 реда:
- На първия ред е броят на закупените хризантеми – цяло число в интервала [0 ... 200]
- На втория ред е броят на закупените рози – цяло число в интервала [0 ... 200]
- На третия ред е броят на закупените лалета – цяло число в интервала [0 ... 200]
- На четвъртия ред е посочен сезона – [Spring, Summer, Аutumn, Winter]
- На петия ред е посочено дали денят е празник – [Y – да / N - не]

Изход
Да се отпечата на конзолата 1 число – цената на цветята, форматирана до вторият знак след десетичната запетая.

########################################

04. Кола под наем
Напишете програма, която спрямо даден бюджет и сезон да пресмята цената, типа и класа на кола под наем.
Сезоните са лято и зима – "Summer" и "Winter". Типа коли са кабрио и джип – "Cabrio" и "Jeep". 
- При бюджет по-малък или равен от 100лв.:
	- Класът ще е - "Economy class"
	- Според сезона колата и цената ще са:
		- Лято – Кабрио – 35% от бюджета
		- Зима – Джип – 65% от бюджета
- При бюджет по-голям от 100лв. и по-малък или равен от 500лв.:
	- Класът ще е - "Compact class"
	- Според сезона колата и цената ще са:
		- Лято – Кабрио – 45% от бюджета
		- Зима – Джип – 80% от бюджета
- При бюджет по-голям от 500лв.:
	- Класът ще е – "Luxury class"
	- За всеки сезон колата ще е джип и цената ще е:
		- 90% от бюджета
		
Вход
Входът се чете от конзолата и се състои от два реда:
- Първи ред – Бюджет – реално число в интервала [10.00...10000.00]
- Втори ред –  Сезон – текст "Summer" или "Winter"

Изход
На конзолата трябва да се отпечатат два реда.
- Първи ред – "{Вид на класа}"
	- "Economy class", "Compact class" или "Luxury class"
- Втори ред – "{Вид на колата} - {цена на колата}"
	- Видът на колата – "Cabrio" или "Jeep"
	- Цената трябва да е форматирана до втория знак след запетаята

########################################

05. Ваканция
Напишете програма, която спрямо даден бюджет и сезон да пресмята цената, локацията и мястото на настаняване за ваканция. Сезоните са лято и зима – "Summer" и "Winter". Локациите са – "Alaska" и "Morocco". Възможните места за настаняване – "Hotel", "Hut" или "Camp".
- При бюджет по-малък или равен от 1000лв.:
	- Настаняване в "Camp"
	- Според сезона локацията ще е една от следните и ще струва определен процент от бюджета:
		- Лято – Аляска – 65% от бюджета
		- Зима – Мароко – 45% от бюджета
- При бюджет по-голям от 1000лв. и по-малък или равен от 3000лв.:
	- Настаняване в "Hut"
	- Според сезона локацията ще е една от следните и ще струва определен процент от бюджета:
		- Лято – Аляска – 80% от бюджета
		- Зима – Мароко – 60% от бюджета
- При бюджет по-голям от 3000лв.:
	- Настаняване в "Hotel"
	- Според сезона локацията ще е една от следните и ще струва 90% от бюджета:
		- Лято – Аляска
		- Зима – Мароко
		
Вход
Входът се чете от конзолата и се състои от два реда:
- Първи ред – Бюджет – реално число в интервала [10.00...10000.00]
- Втори ред –  Сезон – текст "Summer" или "Winter"

Изход
На конзолата трябва да се отпечатат един ред.
- "{локацията} – {мястото за настаняване} – {цената}"
Цената трябва да е форматирана до вторият знак след десетичната запетая.

########################################

06. Шофьор на ТИР
Напишете програма която пресмята колко пари ще изкара шофьор на ТИР за един сезон. На входа програмата получава през кой сезон ще работи шофьора, както и колко километра на месец ще кара. Един сезон е 4 месеца. Според зависи сезона и броя километри на месец ще му се заплаща различна сума на километър:

								Пролет/Есен			Лято			Зима
км на месец <= 5000				0.75 лв./км			0.90 лв./км		1.05 лв./км
5000 < км на месец <= 10000		0.95 лв./км			1.10 лв./км		1.25 лв./км
10000 < км на месец <= 20000	1.45 лв./км – за който и да е сезон

След като са извадени 10% за данъци се отпечатват останалите пари.

Вход
Входът се чете от конзолата и се състои от два реда:
- Първи ред – Сезон – текст "Spring", "Summer", "Autumn" или "Winter"
- Втори ред –  Километри на месец – реално число в интервала [10.00...20000.00]

Изход
На конзолата трябва да се отпечатат едно число:
- Заплатата на шофьора след данъците, форматирана до втория знак след десетичната запетая.

########################################

07. Ученически лагер
Частно училище организира лагери за учениците по време на ваканциите. В зависимост от вида на ваканцията (пролетна, лятна или зимна) и вида на групата (момчета/момичета или смесена) цената на нощувката в хотела е различна, както и спортът, който ще практикуват учениците.

					Зимна ваканция	Пролетна ваканция	Лятна ваканция
момчета/момичета	9.60			7.20				15
смесена група		10				9.50				20

Училището получава отстъпка от крайната цена, в зависимост от броя на настанените в хотела ученици:
- Ако броят на учениците е 50 или повече, училището получава 50% отстъпка
- Ако броят на учениците е 20 или повече и в същото време по-малък от 50, училището получава 15% отстъпка
- Ако броят на учениците е 10 или повече и в същото време по-малък от 20, училището получава 5% отстъпка
В таблицата по-долу са дадени спортовете, които ще се практикуват в зависимост от вида на ваканцията и групата:

				Зимна ваканция		Пролетна ваканция		Лятна ваканция
момичета		Gymnastics			Athletics				Volleyball
момчета			Judo				Tennis					Football
смесена група	Ski					Cycling					Swimming

Да се напише програма, която пресмята цената, която ще заплати училището за нощувките и принтира спорта, който ще се практикува от учениците.

Вход
От конзолата се четат 4 реда:
- Сезонът – текст - “Winter”, “Spring” или “Summer”;
- Видът на групата – текст - “boys”, “girls” или “mixed”;
- Брой на учениците – цяло число в интервала [1 … 10000];
- Брой на нощувките – цяло число в интервала [1 … 100].

Изход
На конзолата се отпечатва 1 ред:
- Спортът, който са практикували учениците и цената за нощувките, която е заплатило училището, форматирана до втория знак след десетичната запетая, в следния формат:
"{спортът} {цената} lv.“

########################################

08. Точка върху страната на правоъгълник
Напишете програма, която проверява дали точка {x, y} се намира върху някоя от страните на правоъгълник {x1, y1} – {x2, y2}. Входните данни се четат от конзолата и се състоят от 6 реда въведени от потребителя: десетичните числа x1, y1, x2, y2, x и y (като се гарантира, че x1 < x2 и y1 < y2). Да се отпечата "Border" (точката лежи на някоя от страните) или "Inside / Outside" (в противен случай). 

########################################
 
09. Числа от 1 до 10
Напишете програма, която отпечатва числата от 1 до 10, по едно на ред.
- Насоки: потърсете информация за while цикъл.

########################################
 
10. Умножение по 2
Напишете програма, която да умножава положителни числа по 2. От конзолата се четат поредица от реални числа, всяко на нов ред, докато не се въведе отрицателно. След всяко умножено число на нов ред да се отпечата "Result: {резултата от умножението}". Резултата от умножението да бъде форматиран до втория знак след десетичния разделител. При получаване на негативно число, на конзолата да се отпечата "Negative number!" и програмата да приключи изпълнение.




