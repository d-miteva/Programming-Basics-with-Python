# While Loop - Exercise
Programming Basics with Python SoftUni July 2022


########################################
01. Старата библиотека
Ани отива до родния си град след много дълъг период извън страната. Прибирайки се вкъщи, тя вижда старата библиотека на баба си и си спомня за любимата си книга. Помогнете на Ани, като напишете програма, в която тя въвежда търсената от нея книга (текст). Докато Ани не намери любимата си книга или не провери всички книги в библиотеката, програмата трябва да чете всеки път на нов ред името на всяка следваща книга (текст), която тя проверява. Книгите в библиотеката са свършили щом получите текст "No More Books".

Вход
От конзолата се чете:
- на първи ред името на търсената книга
- на всеки следващ ред книга от библиотеката

Изход
- Ако не открие търсената книгата да се отпечата на два реда: 
	- "The book you search is not here!"
	- "You checked {брой} books."
- Ако открие книгата си се отпечатва един ред:
	- "You checked {брой} books and found it."  

########################################
   
02. Подготовка за изпит
Напишете програма, в която Марин решава задачи от изпити, докато не получи съобщение "Enough" от лектора си. При всяка решена задача той получава оценка. Програмата трябва да приключи прочитането на данни при команда "Enough" или ако Марин получи определения брой незадоволителни оценки. Незадоволителна е всяка оценка, която е по-малка или равна на 4.

Вход
- На първи ред - брой незадоволителни оценки - цяло число;
- След това многократно се четат по два реда:
	- Име на задача – текст;
	- Оценка - цяло число в интервала [2…6]

Изход
- Ако Марин стигне до командата "Enough", отпечатайте на 3 реда: 
	- "Average score: {средна оценка}"
	- "Number of problems: {броя на всички задачи}"
	- "Last problem: {името на последната задача}"
- Ако получи определеният брой незадоволителни оценки:
	- "You need a break, {брой незадоволителни оценки} poor grades."
Средната оценка да бъде форматирана до втория знак след десетичната запетая. 

########################################

03. Почивка
Джеси е решила да събира пари за екскурзия и иска от вас да ѝ помогнете да разбере дали ще успее да събере необходимата сума. Тя спестява или харчи част от парите си всеки ден. Ако иска да похарчи повече от наличните си пари, то тя ще похарчи колкото има и ще ѝ останат 0 лева.

Вход
От конзолата се четат:
	- Пари, нужни за екскурзията - реално число;
	- Налични пари - реално число.
След това многократно се четат по два реда:
	- Вид действие – текст с две възможности: "spend" или "save";
	- Сумата, която ще спести/похарчи - реално число.

Изход
Програмата трябва да приключи при следните случаи:
- Ако 5 последователни дни Джеси само харчи, на конзолата да се изпише:
	- "You can't save the money."
	- "{Общ брой изминали дни}"
- Ако Джеси събере парите за почивката, на конзолата се изписва:
	- "You saved the money for {общ брой изминали дни} days."

########################################

04. Стъпки
Габи иска да започне здравословен начин на живот и си е поставила за цел да върви 10 000 стъпки всеки ден. Някои дни обаче е много уморена от работа и ще иска да се прибере преди да постигне целта си. Напишете програма, която чете от конзолата по колко стъпки изминава тя всеки път като излиза през деня и когато постигне целта си да се изписва "Goal reached! Good job!" и колко стъпки повече е извървяла "{разликата между стъпките} steps over the goal!"
Ако иска да се прибере преди това, тя ще въведе командата "Going home" и ще въведе стъпките, които е извървяла докато се прибира. След което, ако не е успяла да постигне целта си, на конзолата трябва да се изпише: "{разликата между стъпките} more steps to reach goal."

Вход
От конзолата се четат:
	- стъпки изминавати през деня

Изход
Програмата трябва да приключи при следните случаи:
- Ако целта е достигната:
	- "Goal reached! Good job!" 
	- "{разликата между стъпките} steps over the goal!"
- Ако целта не е достигната и се получи командата "Going home":
	- "{разликата между стъпките} more steps to reach goal."

########################################

05. Монети
Производителите на вендинг машини искали да направят машините си да връщат възможно най-малко монети ресто. Напишете програма, която приема сума - рестото, което трябва да се върне и изчислява с колко най-малко монети може да стане това.

Вход
Входът се чете от конзолата:
- рестото - реално число
	
Изход
- броят на монетите

########################################

06.	Торта
Поканени сте на 30-ти рожден ден, на който рожденикът черпи с огромна торта. Той обаче не знае колко парчета могат да си вземат гостите от нея. Вашата задача е да напишете програма, която изчислява броя на парчетата, които гостите са взели преди тя да свърши. Ще получите размерите на тортата (широчина и дължина – цели числа и след това на всеки ред, до получаване на командата "STOP" или докато не свърши тортата, броят на парчетата, които гостите вземат от нея. Всяко парче торта е с размер 1х1 см.

Вход
Входът се чете от конзолата:
- Първи ред и втори ред - цели числа
	- На всеки следващ ред големината на парчето
	
Изход
Да се отпечата на конзолата един от следните редове:
- "{брой парчета} pieces are left." - ако стигнете до STOP и не са свършили парчетата торта;
- "No more cake left! You need {брой недостигащи парчета} pieces more."

########################################

07.	Преместване
На осемнадесетия си рожден ден Хосе взел решение, че ще се изнесе да живее на квартира. Опаковал багажа си в кашони и намерил подходяща обява за апартамент под наем. Той започва да пренася своя багаж на части, защото не може наведнъж. Има ограничено свободно пространство в новото си жилище, където може да разположи вещите, така че мястото да бъде подходящо за живеене.
Напишете програма, която изчислява свободния обем от жилището на Хосе, който остава, след като пренесе багажа си. 
Всеки кашон е с точни размери:  1m x 1m x 1m.

Вход
Потребителят въвежда следните данни на отделни редове:
- Широчина на свободното пространство - цяло число;
- Дължина на свободното пространство - цяло число;
- Височина на свободното пространство - цяло число;
- На следващите редове (до получаване на команда "Done") - брой кашони, които се пренасят в квартирата - цели числа
Програмата трябва да приключи прочитането на данни при команда "Done" или ако свободното място свърши.
	
Изход
Да се отпечата на конзолата един от следните редове:
- Ако стигнете до командата "Done" и има още свободно място:
	- "{брой свободни куб. метри} Cubic meters left."
- Ако свободното място свърши преди да е дошла команда "Done":
	- "No more free space! You need {брой недостигащи куб. метри} Cubic meters more."

########################################