# Programming Basics Online Exam - 6 and 7 April 2019
Programming Basics with Python SoftUni July 2022

########################################

01. Церемония за Оскарите
Филмовата академия на САЩ от 1929г. ежегодно раздава награди Оскар на грандиозна церемония. Организаторите искат да разберат колко са разходите по организирането на една такава церемония. Напишете програма, която изчислява какви разходи ще има академията по организацията на събитието, като знаете колко е наемът на залата, в която ще се проведе. 
- Статуетки  – цената им е 30% по-малка от наема на залата
- Кетъринг – цената му е 15% по-малка от тази на статуетките
- Озвучаване – цената му е 1 / 2 от цената за кетъринг

Вход
От конзолата се четe 1 ред:
- Наем за залата – цяло число в интервала [0 … 999]

Изход
- Да се отпечата на конзолата колко ще са разходите по организирането на церемонията. Сумата да бъде форматирана до втория знак след десетичния знак.

########################################
   
02. Годзила срещу Конг
Снимките за дългоочаквания филм "Годзила срещу Конг" започват. Сценаристът Адам Уингард ви моли да напишете програма, която да изчисли, дали предвидените средства са достатъчни за снимането на филма. За снимките  ще бъдат нужни определен брой статисти, облекло за всеки един статист и декор.
Известно е, че:
Декорът за филма е на стойност 10% от бюджета. 
При повече от 150 статиста,  има отстъпка за облеклото на стойност 10%.

Вход
От конзолата се четат 3 реда:
- Бюджет за филма – реално число в интервала [1.00 … 1000000.00]
- Брой на статистите – цяло число в интервала [1 … 500]
- Цена за облекло на един статист – реално число в интервала [1.00 … 1000.00]
	
Изход
На конзолата трябва да се отпечатат два реда:
- Ако  парите за декора и дрехите са повече от бюджета:
	- "Not enough money!"
	- "Wingard needs {парите недостигащи за филма} leva more."
- Ако парите за декора и дрехите са по малко или равни на бюджета:
	- "Action!" 
	- "Wingard starts filming with {останалите пари} leva left."
Резултатът трябва да е форматиран до втория знак след десетичната запетая.

########################################

03. Кино седмица на  "Оскарите"
По време на седмицата на Оскарите, градското кино пуска прожекции на някои от филмите, които са номинирани в категорията за "Най-добър филм". В таблицата са показани кои са филмите и каква е цената за прожекция спрямо залата, в която се прожектира филмът. 

Филм				normal			luxury			ultra luxury
A Star Is Born		7.50 лв.		10.50 лв.		13.50 лв.
Bohemian Rhapsody	7.35 лв.		9.45 лв.		12.75 лв.
Green Book			8.15 лв.		10.25 лв.		13.25 лв.
The Favourite		8.75 лв.		11.55 лв.		13.95 лв.

Напишете програма, която изчислява какъв е приходът от даден филм, като знаете в какъв тип зала се прожектира и колко човека са си купили билет за прожекцията.

Вход
Входът се чете от конзолата и се състои от три реда:
- Първи ред – име на филм – текст ("A Star Is Born", "Bohemian Rhapsody","Green Book" или "The Favourite")
- Втори ред– вид на залата – текст ("normal", "luxury" или "ultra luxury")
- Трети ред – брой на закупените билети – цяло число в интервала [1…100]
	
Изход
На конзолата трябва да се отпечата един ред:
	- "{име на филма} -> {приходи от прожекцията на филма} lv."
Приходите да бъдат закръглени до втория знак след десетичната запетая.

########################################

04. Кино ваучер
Любо е голям почитател на киното и редовно ходи на прожекции и участва в томболи, от които често печели ваучери за кино. Вашата задача е да напишете програма, която да изчислява колко покупки от киното може да си купи Любо със спечеленият ваучер. Ако името на покупката съдържа повече от 8 символа, то тя е билет за филм, а нейната цена представлява сумата на ASCII символите от първите ѝ два символа. Ако името на покупката съдържа 8 или по-малко символа, нейната цена е равна на стойността на първия ASCII символ в името. Любо въвежда името на покупките, които желае, докато не въведе "End" или не въведе покупка, чиято стойност е по-голяма от останалата сума на ваучера. 

Вход 
Първоначално се чете един ред:
- Стойността на ваучера – цяло число в интервала [1…100000]
След това до получаване на команда "End" или до изчерпването на ваучера, се чете по един ред:
	- Покупката, която Любо е избрал – текст
	
Изход
Програмата приключва при въвеждане на команда "End" или при покупка чиято стойност е по-голяма от останалите пари от ваучера. На конзолата трябва да се напечатат три реда:
- "{брои закупени билети}"
- "{брой закупени други покупки}"

########################################

05. Филмов рейтинг
Деси много обича да гледа филми, но често й е трудно да си избере подходящ за гледане. Набелязва си определен брой филми и иска да си избере кой филм да гледа спрямо рейтинга на филмите.
Напишете програма, която показва кой филм е с най-висок рейтинг, кой е с най-нисък и колко е средният рейтинг от всички филми, които си е набелязала да гледа.

Вход
От конзолата първо се чете един ред:
- Брой филми, които си е набелязала Деси – цяло число в интервала [1…20] 
За всеки филм се прочитат два отделни реда:
	- Име на филма – текст 
	- Рейтинг на филма - реално число в интервала [1.00…10.00]
	
Изход
Отпечатват се три реда в следния формат:
- "{име на филма с най-висок рейтинг} is with highest rating: {рейтинг на филма}"
- "{име на филма с най-нисък рейтинг} is with lowest rating: {рейтинг на филма}"
- "Average rating: {средният рейтинг на всички филми}"
Максималният, минималният и средният рейтинг да се форматира до първата цифра след десетичния знак.

########################################

06.	Билети за кино
Вашата задача е да напишете програма, която да изчислява процента на билетите за всеки тип от
продадените билети: студентски(student), стандартен(standard) и детски(kid), за всички прожекции. Трябва да изчислите и колко процента от залата е запълнена за всяка една прожекция.

Вход
Входът е поредица от цели числа и текст:
- На първия ред до получаване на командата "Finish" - име на филма – текст
- На втори ред – свободните места в салона за всяка прожекция – цяло число [1 … 100]
- За всеки филм, се чете по един ред до изчерпване на свободните места в залата или до получаване на командата "End":
	- Типа на закупения билет - текст ("student", "standard", "kid")
	
Изход
На конзолата трябва да се печатат следните редове:
- След всеки филм да се отпечата, колко процента от кино залата е пълна
	- "{името на филма} - {процент запълненост на залата}% full."
- При получаване на командата "Finish" да се отпечатат четири реда:
	- "Total tickets: {общият брой закупени билети за всички филми}"
	- "{процент на студентските билети}% student tickets."
	- "{процент на стандартните билети}% standard tickets."
	- "{процент на детските билети}% kids tickets."

########################################
